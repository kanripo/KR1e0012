# -*- mode: mandoku-view; -*-
#+TITLE: 春秋釋例
#+DATE: 2015-08-24 22:12:39.472534
#+PROPERTY: ID KR1e0012
#+PROPERTY: BASEEDITION WYG    
#+PROPERTY: JUAN 卷七
<pb:KR1e0012_WYG_007-1a>¶
欽定四庫全書¶
　春秋釋例巻七¶
　　　　　　　　　　　　　晉　杜預　撰¶
　　　土地名第四十四之三¶
小國地¶
隠元年虢¶
　滎陽縣(案晉書地理志滎/陽縣屬滎陽郡)¶
共¶
<pb:KR1e0012_WYG_007-1b>¶
　汲郡共縣¶
宿¶
　東平無鹽縣¶
祭¶
　闕¶
申¶
　南陽宛縣¶
夷¶
<pb:KR1e0012_WYG_007-2a>¶
　城陽壯武縣所治夷安地¶
二年向¶
　譙國龍亢縣東南有向城(案晉書地理志/龍亢縣屬譙郡)¶
極¶
　闕¶
五年燕¶
　東郡燕縣(案隠五年正義云燕有二國一稱北燕此/則南燕也世本燕國姞姓地理志東郡燕)¶
　(縣南燕國姞姓黄帝之後也小國無世家不知其君/號諡惟莊二十年燕仲父見𫝊耳  又案續漢書郡)¶
<pb:KR1e0012_WYG_007-2b>¶
　(國志燕縣屬東郡攷晉書地理志故漢東郡地分/屬濮陽國及平陽頓丘諸郡無東郡亦無燕縣)¶
七年滕¶
　沛國公丘縣東南有滕城(案續漢書郡國志公丘縣/属沛國晉書地理志公丘)¶
　(縣屬/魯國)¶
凡¶
　汲郡共縣東南有凡城¶
十年戴¶
　陳留外黄縣東南有戴地(案隱十年正義引漢書地/理志云梁國甾縣故戴國)¶
<pb:KR1e0012_WYG_007-3a>¶
　(應劭曰章帝改曰考城古者甾戴聲相近故鄭𤣥詩/箋讀椒戴為熾甾是其音大同故漢於戴國立甾縣)¶
　(於晉屬/陳留)¶
十一年息¶
　汝南新息縣¶
桓二年郜¶
　濟隂成武縣東南有北郜城¶
三年芮¶
　馮翊臨晉縣有芮鄉¶
<pb:KR1e0012_WYG_007-3b>¶
魏¶
　河東河北縣¶
五年州淳于¶
　二名國都於東莞淳于縣(案東莞淳于縣集解作城/陽淳于縣攷晉書地理志)¶
　(淳于縣屬城陽郡不/屬東莞郡集解是)¶
七年榖¶
　南鄉筑陽縣北榖城(案晉書地理志後漢獻帝建安/十三年魏武分南陽西界立南)¶
　(鄉郡晉武帝平吴改南鄉/為順陽郡筑陽縣屬順陽)¶
<pb:KR1e0012_WYG_007-4a>¶
九年巴¶
　巴郡江州縣¶
荀¶
　闕¶
賈¶
　闕¶
十一年貳¶
　闕¶
<pb:KR1e0012_WYG_007-4b>¶
軫¶
　闕¶
絞¶
　闕¶
州¶
　南郡華容縣東南有州陵城¶
蓼¶
　義陽棘陽縣東南湖陽城¶
<pb:KR1e0012_WYG_007-5a>¶
十二年羅¶
　在宜城縣西山中後徙南郡枝江縣(案晉書地理志/宜城屬襄陽郡)¶
十三年賴¶
　義陽隨縣賴鄉¶
十五年牟¶
　泰山牟縣(案續漢書郡國志作牟縣晉書/地理志作東牟縣均屬㤗山)¶
葛¶
　梁國寜陵縣東北葛鄉(案孔穎逹正義云桓五年漢/書地理志陳留郡寜陵縣應)¶
<pb:KR1e0012_WYG_007-5b>¶
　(劭曰古葛伯國然/則於晉屬梁國也)¶
莊二年於餘丘¶
　闕(案莊二年正義云公羊穀梁皆以於餘丘為邾之/别邑左氏無𫝊春秋未有伐人之邑而不繫國者)¶
　(此無所繫故知是國釋例注/闕不知其處盖近魯小國也)¶
十年譚¶
　濟南平陵縣西南譚城(案續漢書郡國注東平陵屬/濟南郡晉書地理志濟南郡)¶
　(無此/縣)¶
十二年蕭¶
<pb:KR1e0012_WYG_007-6a>¶
　沛國蕭縣(案孔穎達正義云宣十二年楚子滅蕭定/十一年宋公之弟辰入于蕭以叛則此後)¶
　(復為宋/邑也)¶
十三年遂¶
　濟北蛇丘縣東北有遂鄉¶
十六年滑費滑¶
　二名滑國都於費河南緱氏縣(案成十七年𫝊鄭子/駟侵晉虚滑杜預集)¶
　(解云滑國為秦所滅時屬晉後屬周孔穎逹正義云/僖三十三年秦人滅滑經書入則是滅而不有不知)¶
　(滅後屬何國也此言侵晉知此時屬晉耳襄十八年/𫝊楚公子格侵費滑胥靡注云胥靡鄭邑不言費滑)¶
<pb:KR1e0012_WYG_007-6b>¶
　(杜意當以費滑為周邑也然若是周邑當言侵周以/别之定六年𫝊稱鄭伐周馮滑胥靡爾時胥靡亦為)¶
　(周邑盖費滑胥靡周鄭之/間襄時屬鄭定時屬周)¶
十八年權¶
　南郡當陽縣東南有權城¶
三十年鄣¶
　東平無鹽縣東北有鄣城¶
閔元年耿¶
　平陽皮氏縣東南有耿鄉¶
<pb:KR1e0012_WYG_007-7a>¶
霍¶
　平陽永安縣東北有霍太山¶
二年陽¶
　闕¶
僖二年江¶
　汝南陽安縣¶
冀¶
　平陽皮氏縣東北有冀亭¶
<pb:KR1e0012_WYG_007-7b>¶
五年弦¶
　弋陽軑縣東南¶
道¶
　汝南陽安縣南有道亭¶
柏¶
　汝南西平縣有柏亭¶
六年微¶
　東平夀張縣西北有微鄉微子冢¶
<pb:KR1e0012_WYG_007-8a>¶
十四年鄫¶
　琅琊鄫縣¶
十五年厲¶
　義陽隨縣北有厲鄉¶
韓¶
　闕(案杜預集解云韓/國在河東郡界)¶
十七年英氏¶
　闕¶
<pb:KR1e0012_WYG_007-8b>¶
項¶
　闕(案杜預集解云項國今汝隂項縣攷/晉書地理志項屬梁國不屬汝隂)¶
宻¶
　滎陽宻縣¶
二十一年任¶
　任城縣也(案晉書地理志任/城縣屬任城國)¶
須句¶
　東平須昌縣西北有須句¶
<pb:KR1e0012_WYG_007-9a>¶
顓臾¶
　㤗山南武陽縣東北有顓臾城¶
二十三年頓¶
　汝陰南頓縣(案續漢書郡國志晉書地理志南頓/並屬汝南本文汝隂當是汝南之誤)¶
二十四年管¶
　滎陽京縣東北管城¶
毛¶
　闕¶
<pb:KR1e0012_WYG_007-9b>¶
聃¶
　闕¶
雍¶
　河内山陽縣西有雍城¶
畢¶
　京兆長安縣西北周武王冢武王葬畢地¶
鄷¶
　始平鄠縣東有鄷邑亭¶
<pb:KR1e0012_WYG_007-10a>¶
邘¶
　河内野王縣西北有邘城¶
應¶
　襄城城父縣西南有應城¶
蔣¶
　弋陽期思縣所治蔣鄉亭¶
茅¶
　髙平昌邑縣西有茅鄉(案劉昭續漢書郡國志注引/杜説云茅鄉在昌邑西南)¶
<pb:KR1e0012_WYG_007-10b>¶
胙¶
　東郡燕縣西南有胙亭¶
二十六年䕫¶
　建平胏歸縣也¶
二十八年有莘¶
　闕¶
二十九年介¶
　城陽黔陬縣¶
<pb:KR1e0012_WYG_007-11a>¶
三十年焦¶
　𢎞農陕縣焦亭¶
文三年沈¶
　汝南平輿縣北有沈亭¶
五年六¶
　廬江六縣¶
六年偪¶
　闕¶
<pb:KR1e0012_WYG_007-11b>¶
十二年巢¶
　廬江六縣東有居巢城(案居巢西漢故縣也漢書/地理志居巢屬廬江郡)¶
宣元年崇¶
　闕¶
四年䢵¶
　闕¶
九年根牟¶
　琅琊陽都縣東有牟鄉¶
<pb:KR1e0012_WYG_007-12a>¶
十二年唐¶
　義陽安昌縣東南有上唐鄉¶
十五年黎¶
　上黨壺關縣有黎亭¶
成六年鄟¶
　闕¶
郇郇瑕氏¶
　二名河東解縣西北有郇城¶
<pb:KR1e0012_WYG_007-12b>¶
襄四年寒¶
　北海平夀縣東有寒亭(案晉書地理志平/夀縣屬濟南郡)¶
有鬲¶
　平原鬲縣¶
斟灌¶
　樂安夀光縣東南有灌亭¶
斟尋¶
　北海平夀縣東南有斟亭¶
<pb:KR1e0012_WYG_007-13a>¶
過有過¶
　二名東萊掖縣北有過鄉亭¶
戈¶
　哀十二年宋鄭之間有戈邑¶
十年偪陽¶
　彭城傅陽縣也¶
十三年邿¶
　任城亢父縣有邿亭¶
<pb:KR1e0012_WYG_007-13b>¶
二十三年鑄¶
　濟北蛇丘縣所治鑄鄉城也¶
二十四年豕韋¶
　東郡白馬縣東南有韋城(案晉書地理志晉初分東/郡置濮陽國白馬縣屬濮)¶
　(陽/)¶
唐¶
　太原晉陽縣¶
杜¶
<pb:KR1e0012_WYG_007-14a>¶
　京兆杜陵縣¶
二十九年揚¶
　平陽揚縣¶
邶¶
　闕¶
鄘¶
　闕¶
豳¶
<pb:KR1e0012_WYG_007-14b>¶
　新平漆縣東北邠城¶
鄶¶
　滎陽宻縣東北鄶城¶
昭元年觀¶
　頓丘衛縣¶
扈¶
　始平鄠縣扈鄉¶
姺¶
<pb:KR1e0012_WYG_007-15a>¶
　闕¶
邳¶
　下邳縣(案晉書地理志下/邳縣屬下邳國)¶
奄商奄¶
　二名闕¶
襃¶
　闕¶
姒¶
<pb:KR1e0012_WYG_007-15b>¶
　闕¶
蓐¶
　闕¶
四年胡¶
　汝隂縣西北胡城(案晉書地理志汝隂縣屬汝隂郡/又案酈道元水經頴水注引杜預)¶
　(釋地西北/下有有字)¶
有緡¶
　闕又云兗州金鄉城緡國也(案續漢書郡國志金鄉/屬山陽郡舊唐書地理)¶
<pb:KR1e0012_WYG_007-16a>¶
　(志金鄉屬兗州杜佑通典新唐書地理志並同則以/金鄉屬兗州乃唐制也此條又云以下非杜氏本文)¶
　(謹訂/於此)¶
黎¶
　或曰東夷國或曰魏郡黎陽縣疑¶
五年大庭氏¶
　今在魯城中¶
九年駘¶
　始平武功縣所治釐城¶
<pb:KR1e0012_WYG_007-16b>¶
岐¶
　扶風美陽縣西北有岐山¶
蒲姑¶
　樂安愽昌縣西北蒲姑城¶
亳¶
　闕¶
十二年昆吾¶
　東郡濮陽縣(案晉書地理志晉初分東/郡置濮陽國濮陽縣屬焉)¶
<pb:KR1e0012_WYG_007-17a>¶
十三年房¶
　汝南有吳房縣¶
十五年宻須¶
　安定隂宻縣也¶
闕鞏¶
　闕¶
十六年甲父¶
　高平昌邑縣東南有甲父亭¶
<pb:KR1e0012_WYG_007-17b>¶
十八年鄅¶
　琅琊開陽縣¶
二十七年鍾吾¶
　闕¶
二十九年飂¶
　闕¶
鬷川鬷夷氏¶
　二名闕¶
<pb:KR1e0012_WYG_007-18a>¶
窮桑¶
　闕(案杜預集解云/窮桑地在魯北)¶
定二年桐¶
　廬江舒縣西南有桐鄉¶
四年封父¶
　闕¶
哀元年仍有仍¶
　二名闕¶
<pb:KR1e0012_WYG_007-18b>¶
　　　右小國一百二十九經傳惟見國名其二十八¶
　　　闕(案本文闕者/實三十五條)¶
共池¶
　桓十年¶
惡曹¶
　十一年¶
折¶
　十一年¶
<pb:KR1e0012_WYG_007-19a>¶
垂棘¶
　僖二年¶
多魚¶
　二年¶
牡丘¶
　十五年¶
女栗¶
　文十年¶
<pb:KR1e0012_WYG_007-19b>¶
厥貉¶
　十年¶
沓¶
　十三年¶
上鄍¶
　成二年¶
瑣澤¶
　十二年¶
<pb:KR1e0012_WYG_007-20a>¶
交剛¶
　十二年¶
貍脤¶
　十七年壬申公孫嬰齊卒于貍脤舊説壬申十月十¶
　五日貍脤魯地也傳曰十月庚午圍鄭然則二月未¶
　得及魯之境也¶
虚朾¶
　十八年¶
<pb:KR1e0012_WYG_007-20b>¶
台谷¶
　十八年¶
善道¶
　襄五年¶
大隧¶
　十九年¶
商任¶
　二十一年¶
<pb:KR1e0012_WYG_007-21a>¶
泮¶
　二十五年¶
曠林¶
　昭元年¶
祲祥祥¶
　二名十一年¶
厥憗¶
　十一年¶
<pb:KR1e0012_WYG_007-21b>¶
鄟陵¶
　二十六年¶
拔郯¶
　二名定三年¶
安甫¶
　十年¶
渠蒢渠挐¶
　二名十五年¶
<pb:KR1e0012_WYG_007-22a>¶
　　　右地二十六未聞古屬何國並闕¶
戎地¶
隠二年戎¶
　陳留濟陽縣東南有戎城¶
九年北戎山戎無終¶
　三名北平有無終縣¶
桓十三年盧戎¶
　闕¶
<pb:KR1e0012_WYG_007-22b>¶
莊二十八年驪戎¶
　京兆新豐縣¶
閔二年犬戎¶
　西戎别在中國者闕¶
僖十一年揚¶
　闕¶
拒¶
　闕¶
<pb:KR1e0012_WYG_007-23a>¶
泉¶
　河南洛陽縣西南有泉亭(案杜預集解云/伊闕北有泉亭)¶
臯¶
　闕¶
伊洛之戎¶
　雜居洛水伊水之間者河南洛陽縣西南有戎城¶
二十二年陸渾之戎九州之戎¶
　河南陸渾縣(案杜預集解云允姓之戎居陸渾在秦/晉西北二國誘而徙之伊川遂從戎號)¶
<pb:KR1e0012_WYG_007-23b>¶
　(至今為陸渾也孔穎逹正義云昭九年傳曰允姓之/姦居於𤓰州注云瓜州今敦煌則陸渾是敦煌之地)¶
　(名也後徙之伊川/復以陸渾為名)¶
三十三年姜戎¶
　晉南鄙¶
成元年茅戎¶
　河東大陽縣西有茅亭¶
徐吾氏¶
　茅戎之别種(案孔穎逹正義云茅戎以是戎内之/别徐吾又是茅戎之内聚落之名)¶
<pb:KR1e0012_WYG_007-24a>¶
昭九年隂戎¶
　晉隂地¶
哀四年狄戎¶
　闕¶
十七年戎州¶
　戎邑近衛者闕¶
狄地¶
莊二十八年廣莫¶
<pb:KR1e0012_WYG_007-24b>¶
　北狄地之曠絶蒲與北屈左右¶
閔二年東山臯落氏狄¶
　二名赤狄别種在晉東闕(案孔穎逹正義云狄有赤/狄白狄成十三年傳晉侯)¶
　(使呂相絶秦云白狄及君同州則白狄與秦相近當/在晉西此云東山當在晉東宣十五年晉師滅赤狄)¶
　(潞氏潞上黨潞縣在晉之東此云伐東山/臯落氏知此亦在晉東是赤狄别種也)¶
僖二十三年廧咎如¶
　赤狄别種闕(案成三年傳云晉郤克衛孫良夫伐廧/咎如討赤狄之餘焉杜集解云宣十五)¶
　(年晉滅赤狄潞氏其餘民散入廧咎如故討之孔頴/逹正義云赤狄餘種散入咎如之内今伐咎如者來)¶
<pb:KR1e0012_WYG_007-25a>¶
　(就咎如之内討彼赤狄餘黨然廧咎如容赤狄餘民/則咎如亦赤狄矣劉炫以為廧咎如即是赤狄之餘)¶
　(今知不然者以赤狄極多潞氏甲氏鐸辰臯落氏等/皆是其類並為建國假令潞氏甲氏鐸辰臯落雖滅)¶
　(自外猶存不滅者多止以言討赤狄之類不得稱餘/且以廧咎如容受赤狄餘黨故伐而討責若以廧咎)¶
　(如即是赤狄之餘應取土地興兵絶滅何當惟伐討/而已劉炫以廧咎如即是赤狄之餘而規杜非也)¶
三十三年白狄¶
　故西河郡地有白部胡¶
文十一年長狄鄋瞞¶
　鄋瞞長狄國闕¶
<pb:KR1e0012_WYG_007-25b>¶
潞赤狄潞氏¶
　二名在上黨又云潞城縣東有古城赤狄潞氏國也¶
　(案漢書地理志潞縣屬上黨郡續漢書郡國志同隋/書地理志潞城屬上黨郡開皇十六年置舊唐書地)¶
　(理志潞城古邑隋特置潞城縣則潞為漢縣潞城則/隋所改也此條又云以下係後人所増謹訂於此)¶
宣三年赤狄¶
　故上黨郡地有赤沙城¶
十一年欑函¶
　闕¶
<pb:KR1e0012_WYG_007-26a>¶
衆狄¶
　闕¶
十六年赤狄甲氏畱吁鐸辰¶
　三名赤狄别種闕¶
昭十二年鮮虞¶
　白狄别種中山新市縣也¶
昔陽¶
　肥國都也樂平沾縣東有昔陽城¶
<pb:KR1e0012_WYG_007-26b>¶
肥¶
　白狄别種鉅鹿下曲陽縣西有肥累城(案𫝊云晉荀/吴偽㑹齊師)¶
　(者假道於鮮虞遂入晉陽秋八月壬午滅肥以肥子/縣皋歸孔穎逹正義云劉炫以為齊在晉東偽㑹齊)¶
　(師當自晉而東行也假道鮮虞遂入昔陽則昔陽當/在鮮虞之東也今案樂平沾縣在中山新市西南五)¶
　(百餘里何當假道於東北之鮮虞而反入西南之昔/陽也既入昔陽而别言滅肥則肥與昔陽不得為一)¶
　(安得以昔陽為肥國之都也昔陽即是肥都何以復/言鉅鹿下曲陽有肥累之城疑是肥名取於彼也肥)¶
　(為小國境必不逺豈肥名取鉅鹿之城建都于樂平/之縣也十五年苟吳伐鮮虞圍鼔杜云鼓白狄之别)¶
　(鉅鹿下曲陽縣有鼓聚炫謂肥鼔並在鉅鹿昔陽即/是鼔都在鮮虞東南也二十二年𫝊云晉苟吳使師)¶
<pb:KR1e0012_WYG_007-27a>¶
　(偽糴者負甲以息於昔陽之門外遂襲鼔滅之則昔/陽之為鼓都斷可知矣今案杜以昔陽為肥國都其)¶
　(説為是傳云遂入昔陽即云壬午滅肥是因入而滅/之故云昔陽肥國都也昔陽既在樂平沾縣而杜又)¶
　(云鉅鹿下曲陽縣西南有肥累城相去逺者以肥是/本封之名後遷於昔陽猶若肥國本都陳留後遷縁)¶
　(陵鄭本都京兆後遷虢鄶耳昔陽今屬㢘州去下曲/陽道路非逺在中山南二百餘里劉炫自云肥之與)¶
　(鼔俱在曲陽足知肥累城與昔陽不甚懸絶劉意欲/破杜乃云樂平沾縣在中山新市西南五百餘里又)¶
　(自云昔陽鼔國都與肥相近在中山東南是自相矛/盾也然鮮虞在北昔陽在南所以得假道鮮虞遂入)¶
　(昔陽者荀吳意欲滅肥恐肥國防偹故從晉之北境/偽欲東南而行往㑹齊師故先迴路假道鮮虞南入)¶
　(昔陽如湯之放桀迂路従陑出其不意故也且杜君/土地例稱有者皆疑辭故杜云樂平沾縣東有昔陽)¶
<pb:KR1e0012_WYG_007-27b>¶
　(是疑而不定又且都縣移動古今不一則晉時樂平/沾縣何知不是今之昔陽但肥都昔陽與鼔相近晉)¶
　(既滅得肥國故二十二年息昔陽之門外遂襲鼔而/取之昔陽非鼓都也劉意好異而妄規杜過非也)¶
　(又案續漢書郡國志下曲陽屬鉅鹿郡晉書地理志/下曲陽屬趙國不屬鉅鹿國  又案隋書地理志趙)¶
　(郡稾城下云後齊廢下曲陽屬焉改為槀城縣開皇/十年置亷州大業初州廢舊唐書地理志鎮州槀城)¶
　(下云唐初置鉅鹿郡武徳元年改為亷州貞觀元/年州廢正義所云昔陽今屬亷州唐初之制也)¶
十三年中人¶
　鮮虞地也中山望都縣西北有中人城¶
十五年鼔¶
<pb:KR1e0012_WYG_007-28a>¶
　白狄别種鉅鹿下曲陽縣有鼓聚¶
定四年中山¶
　鮮虞地中山國治盧奴縣¶
夷地¶
僖十三年淮夷東夷¶
　東夷居淮水者闕¶
文十六年百濮¶
　建寜郡南有濮夷濮夷無君長總統各以邑落自聚¶
<pb:KR1e0012_WYG_007-28b>¶
　故稱百濮也(案此四句永樂大典止有建寜縣南有小/夷七字從文十六年正義所引釋例増改)¶
哀四年夷虎¶
　闕¶
十九年三夷¶
　闕¶
敖¶
　三夷地闕¶
蠻地¶
<pb:KR1e0012_WYG_007-29a>¶
文十六年羣蠻¶
　闕¶
成十六年陸渾蠻氏戎蠻蠻氏¶
　二名河南新城縣東南有蠻城¶
　　右四夷四十其二十一闕也(案本文闕者/實十八條)¶
山名¶
隠八年泰山¶
　奉高縣西北¶
<pb:KR1e0012_WYG_007-29b>¶
桓六年二山¶
　具山敖山¶
僖四年方城¶
　南陽葉縣南¶
十四年沙鹿¶
　陽平元城縣東南有沙鹿土山也¶
十五年華山¶
　𢎞農華隂縣西南¶
<pb:KR1e0012_WYG_007-30a>¶
三十二年殽¶
　𢎞農黽池縣西¶
文十三年繹¶
　魯國鄒縣北(案晉書地理志/鄒縣屬魯郡)¶
十六年阜山¶
　闕¶
宣二年首山¶
　河東蒲坂縣東南首陽山¶
<pb:KR1e0012_WYG_007-30b>¶
十二年敖¶
　滎陽滎澤縣西北是也(案晉書地理志滎陽郡治滎陽敖/正滎陽縣所屬别無滎澤縣又攷)¶
　(續漢書郡國志滎陽有敖亭有費澤劉昭注云左傳宣十/二年晉師在敖鄗之間即此又楚潘黨逐魏錡及滎澤杜)¶
　(預曰縣東滎澤也與本書鄭地滎澤條合則滎澤在河南/者亦屬滎陽縣本文滎澤縣當是滎陽縣之誤謹訂于此)¶
鄗¶
　滎陽縣西北敖山東南¶
成二年靡筓¶
　闕¶
<pb:KR1e0012_WYG_007-31a>¶
華不注¶
　闕¶
五年梁山¶
　馮翊夏陽縣北又云同州韓城縣有梁山(案杜佑通/典云西魏)¶
　(改華州為同州以漆沮既從澧水攸同言二水至斯/同流入渭城居其地故曰同州又云韓城漢為夏陽)¶
　(縣有梁山後周分為郃陽及今縣則同州西魏置韓/城宇文周置此條又云以下非杜氏本文謹訂于此)¶
襄三年衡山¶
　吴興烏程縣南¶
<pb:KR1e0012_WYG_007-31b>¶
十八年巫山¶
　濟北廬縣東北¶
梅山¶
　滎陽宻縣東北¶
魚齒¶
　南陽犨縣北¶
二十三年大行¶
　河内郡北¶
<pb:KR1e0012_WYG_007-32a>¶
昭四年四嶽¶
　東嶽㤗山奉高縣㤗山也南嶽長沙湘南縣衡山也¶
　(案續漢書郡國志湘南侯國屬長沙郡晉書地理/志孫權分長沙立衡陽湘東二郡湘南縣屬衡陽)西¶
　嶽𢎞農華隂縣西南華山也北嶽中山上曲陽縣西¶
　北恒山也(案續漢書郡國志上曲陽屬中山國晉書/地理志上曲陽屬常山郡不屬中山國)¶
三塗¶
　河南陸渾縣南山名或曰三塗伊闕大谷轘轅三道¶
　也傳曰晉將伐陸渾而先有事於洛與三塗先祭山¶
<pb:KR1e0012_WYG_007-32b>¶
　川也謂三道者非也(案孔穎逹正義云服䖍云三塗/太行轘轅殽黽也謂三塗為三)¶
　(處道也杜則以三塗為一口又案水經云伊水過陸/渾縣南酈志云伊水歴崖  山峡即古三塗山也是)¶
　(山在陸渾故城東南八十許里周書武王問太公曰/吾將因有夏之居南望過于三塗服䖍曰三塗太行)¶
　(轘轅崤澠非南望也或言宜/為轘轅大谷伊闕皆非也)¶
陽城¶
　河南陽城縣東北山洧水所出¶
太室¶
　河南陽城縣西北嵩髙山中嶽也地理志云武帝置¶
<pb:KR1e0012_WYG_007-33a>¶
　嵩高縣以奉太室之山是為中嶽有少室在太室之¶
　西謂之少室¶
荆山¶
　新城沶鄉縣南¶
中南¶
　始平武功縣西南有大臺山¶
岐¶
　扶風美陽縣西北¶
<pb:KR1e0012_WYG_007-33b>¶
塗山¶
　淮南夀春縣東北山也¶
五年萊山¶
　闕¶
坻箕之山¶
　闕¶
七年萊柞¶
　闕¶
<pb:KR1e0012_WYG_007-34a>¶
羽山¶
　東海祝其縣西南¶
十一年岡山¶
　闕¶
十二年坻¶
　闕¶
十六年桑山¶
　闕¶
<pb:KR1e0012_WYG_007-34b>¶
二十二年北山¶
　洛北邙山是也¶
定四年小别¶
　闕¶
大别¶
　闕或曰大别在安豊縣西南(案此係鄭康成/之説水經亦同)傳曰吳¶
　既與楚夾漢然後楚乃濟漢而陳自小别至於大别¶
　然則二别近漢之名無縁反在安豊也(案杜集解云/禹貢漢水至)¶
<pb:KR1e0012_WYG_007-35a>¶
　(大别南入江然則/二别在江夏界)¶
十三年首山¶
　闕¶
哀元年㑹稽¶
　在㑹稽山隂縣南¶
四年菟和¶
　在上雒縣東(案晉書地理志上/雒縣屬上雒郡)¶
　　　右山四十五(案本文實止/山四十二)其十二闕¶
<pb:KR1e0012_WYG_007-35b>¶
水名¶
隠三年濟¶
　自滎陽卷縣東經陳留至濟隂北經高平東平至濟¶
　北經濟南至樂安愽昌縣入海(案隠三年正義云案/檢水流之道今古或)¶
　(殊杜既攷校元由據當時所見載于釋例今/一皆依杜雖與水經乖異亦不復根尋也)¶
四年濮¶
　闕¶
桓六年漢¶
<pb:KR1e0012_WYG_007-36a>¶
　一名沔水出武都沮縣東經漢中魏興至南陽東南¶
　經襄陽至江夏安陸縣入江¶
八年淮¶
　出義陽平氏縣桐栢山東北經汝南汝隂淮南譙國¶
　沛國下邳至廣陵縣入海(案譙國晉書志理志作譙/郡廣陵縣晉書地理志屬)¶
　(廣陵/郡)¶
十二年彭¶
　出新城昌魏縣東北至南鄉筑陽縣入漢(案晉書地/理志晉武)¶
<pb:KR1e0012_WYG_007-36b>¶
　(帝改南鄉為順陽/郡筑陽屬順陽)¶
十三年鄢¶
　出新城沶鄉縣東經襄陽至宜城縣南入漢¶
十八年濼¶
　出濟南歴城縣故城西北入濟(案晉書地理志濟南/郡統縣五無歴城縣)¶
莊四年溠¶
　義陽厥縣西有漈水源出縣北從縣西東南至隨縣¶
　入鄖水(案莊四年正義云杜以濟解溠蓋聲相近而/字轉耳此條永樂大典誤作義陽門西縣東)¶
<pb:KR1e0012_WYG_007-37a>¶
　(北入須水今從正/義所引釋例改正)¶
九年洙¶
　出魯國東北西南入沇水下合泗¶
十八年涌¶
　南郡華容縣南出自江也¶
閔二年渭¶
　出隴西狄道縣鳥鼠同穴山東經南安天水畧陽扶¶
　風始平京兆至𢎞農華隂縣入河¶
<pb:KR1e0012_WYG_007-37b>¶
僖元年汶¶
　出泰山萊蕪縣西南經濟北至東平須昌縣入濟也¶
四年東海¶
　自遼西北平漁陽章武渤海樂陵樂安北海東萊城¶
　陽東海廣陵吳郡㑹稽十四郡之東界以東也(案晉/書地)¶
　(理志無漁陽郡其地多屬燕國無北海國/其地分屬齊國及濟南城陽東莞諸郡)¶
河¶
　出西平西南二千里從西平東北經金城故北地朔¶
<pb:KR1e0012_WYG_007-38a>¶
　方五原至故雲中南經平陽河東之西界東經河東¶
　河内之南界東北經汲郡魏郡頓丘陽平平原樂陵¶
　之東南入於海也(案孔頴逹正義云杜之此言據當/時之河耳禹貢導河積石至於龍)¶
　(門南至於華隂東至於底柱又東至於孟津東過洛/汭至于大伾北過浲水至於大陸又北播為九河同)¶
　(為逆河入于海案驗其地自大伾以上河道不改大/伾以下即是汲郡以東河水東流秦漢以來始然也)¶
　(古之河道自大伾而北過洚水故迹不可復知其大/陸則趙之廣澤也大陸以北播為九河者徙駭太史)¶
　(間成平以南平原鬲縣以北其九河者徙駭一太史/二馬頰三覆釜四胡蘇五簡六潔七鈎盤八鬲津九)¶
　(徒駭最西以次而東故鄭注禹貢河間弓高縣往往/有其處中侯云齊桓霸遏八流以自廣計桓公之時)¶
<pb:KR1e0012_WYG_007-38b>¶
　(齊之西境當在九河之最西徒駭是齊之西界盖其/東至于海當盡樂安北海之東界也  又案晉書地)¶
　(理志無朔方五/原雲中三郡)¶
十一年伊¶
　出上雒盧氏縣熊耳山東北至河南洛陽縣入雒也¶
雒¶
　出上雒縣冢領山東北經𢎞農至河南鞏縣入於河¶
十六年汾¶
　出太原故汾陽縣東南(案漢書地理志汾陽縣屬太/原郡顔師古注北山汾水所)¶
<pb:KR1e0012_WYG_007-39a>¶
　(出續漢書郡國/志太原無此縣)至晉陽縣西南經西河平陽至河東¶
　汾隂縣入河¶
十九年睢¶
　汴水自滎陽受河睢水受汴東經陳留梁國譙郡沛¶
　國至彭城縣入泗(案孔穎逹正義云凡水首從水出/謂之受流歸他水謂之入漢書之)¶
　(例為然言汴従河/出睢従汴出也)¶
二十二年泓¶
　闕¶
<pb:KR1e0012_WYG_007-39b>¶
三十三年泜¶
　魯陽縣有滍水東注襄城至定陵縣入汝(案晉書地/理志魯陽)¶
　(屬南縣/陽國)¶
宣四年漳¶
　出新城沶鄉縣南至荆山東南經襄陽南郡當陽縣¶
　入沮¶
八年滑¶
　闕¶
<pb:KR1e0012_WYG_007-40a>¶
十年潁¶
　出河南陽城縣陽乾山東南經潁川汝隂縣淮南下¶
　蔡縣入淮¶
成六年澮¶
　出平陽絳縣南西入汾¶
十三年涑¶
　出河東聞喜縣西南至蒲坂縣入河(案晉書地理志/蒲坂縣亦屬河)¶
　(東/郡)¶
<pb:KR1e0012_WYG_007-40b>¶
涇¶
　出安定朝那縣西東南經新平扶風至京兆高陸縣¶
　入渭¶
十七年洧¶
　出滎陽宻縣西北陽城山東南至潁川長平縣入潁¶
汝¶
　出南陽魯陽縣大蓋山東北至河南梁縣東南經襄¶
　城潁川汝南至汝隂襃信縣入淮¶
<pb:KR1e0012_WYG_007-41a>¶
洹¶
　洹出汲郡林慮縣東北至魏郡長樂縣入清水¶
襄三年耏¶
　闕¶
十六年溴¶
　出河内軹縣東南至温縣入河(案晉書地理志温/縣亦屬河内郡)¶
湛¶
　出襄城昆陽縣北東入汝¶
<pb:KR1e0012_WYG_007-41b>¶
十八年濰¶
　自東莞縣東北經城陽北至北海都昌縣入海(案晉/書地)¶
　(理志東莞縣屬東莞郡又故漢北海國地晉時分屬/齊國及濟南城陽東莞諸郡地理志無北海國亦無)¶
　(都昌/縣)¶
沂¶
　出東莞蓋縣艾山東南經琅琊東海至下邳縣入泗¶
　(案此齊地之沂水經所謂出㤗山蓋縣艾山者也漢/書地理志㤗山郡蓋縣下注云沂水南至下邳入泗)¶
　(過郡五行六/百里青州&KR1051;)¶
<pb:KR1e0012_WYG_007-42a>¶
旃然¶
　出滎陽成臯縣東南入汴水(案晉書地理志成臯縣/屬河南郡不屬滎陽郡)¶
　(經又案東南入汴水句酈道元水/  濟水注引杜說作東入坂)¶
十九年漷¶
　出東海合鄉縣西南經魯國至高平湖陸縣入泗¶
泗¶
　出魯國卞縣西南至高平湖陸東經沛國彭城下邳¶
　至臨淮郡左右入淮水¶
<pb:KR1e0012_WYG_007-42b>¶
二十三年少水¶
　闕¶
二十五年泮¶
　闕¶
二十八年黄¶
　出滎陽宛陵縣西西南至新鄭城西入洧(案續漢書/郡國志新)¶
　(鄭屬河南尹晉書地理/志河南滎陽俱無此縣)¶
昭元年洮¶
<pb:KR1e0012_WYG_007-43a>¶
　闕¶
三年江¶
　出汶山升遷縣岷山南經蜀郡建寜至江陽北經巴¶
　郡東經建平宜都南郡江夏弋陽安豊至廬江東南¶
　經淮南下邳至廣陵入海¶
五年羅¶
　闕¶
六年豫章¶
<pb:KR1e0012_WYG_007-43b>¶
　豫章郡今治南昌縣縣西有水北入江當春秋時豫¶
　章在江淮之南¶
七年濡¶
　出高陽縣東北至河間鄚縣入易水(案孔穎逹正義/云今案高陽縣)¶
　(無此水也水源皆出于山其出平地皆是山中平地/燕趙之界無泉出者未知杜言何所案據  又案晉)¶
　(書地理志高陽/縣屬高陽國)¶
十二年澠¶
　出齊國臨淄縣北經樂安博昌縣南界西入時水¶
<pb:KR1e0012_WYG_007-44a>¶
十二年彭¶
　闕¶
姑¶
　出東萊黄縣山西北經即墨縣至城陽黔陬縣東南¶
　入海(案晉書地理志即/墨縣屬濟南郡)¶
尤¶
　在城陽郡東南入海¶
二十五年沂¶
<pb:KR1e0012_WYG_007-44b>¶
　出魯國魯縣西南入泗(案此魯地之沂即酈道元水/經泗水注所謂泗水在城北)¶
　(南逕魯城西南合沂水沂水出魯城東南/尼丘山流逕魯縣故城南右注泗水者也)¶
二十六年淄¶
　出㤗山梁父縣西北入汶¶
二十七年沙¶
　闕¶
二十九年鬷¶
　闕¶
<pb:KR1e0012_WYG_007-45a>¶
定四年清發¶
　闕¶
睢¶
　出新城昌魏縣東南河山(案維水水經作沮水酈道/元注引杜説云水出新城)¶
　(郡之西南發阿/山與本書小異)東南經襄陽至南郡枝江縣入江(案/孔)¶
　(頴逹正義云此/水在郢都之西)¶
哀十三年泓¶
　闕¶
<pb:KR1e0012_WYG_007-45b>¶
十五年桐¶
　出宣城廣徳縣西南白石山西北入丹陽湖¶
雍¶
　闕¶
二十七年濮¶
　自陳留酸棗縣傍河東北經濟隂至高平鉅野縣入¶
　濟(案酈道元水經濟水注引杜/説云濮水出酸棗縣首受河)¶
　　　右水五十八(案本文實/水五十七)其十四闕¶
<pb:KR1e0012_WYG_007-46a>¶
盟㑹圗䟽附(案此䟽所載郡縣多非晉初所有疑是/杜氏原書已佚而唐人補輯以附益者)¶
共¶
　音恭今衛州共城縣也(案續漢書郡國志共縣屬河/内郡而隋書地理志則云汲)¶
　(郡東魏置義州後周改衛州又云共城屬河内郡舊/曰共後齊廢開皇六年復置曰共城杜佑通典説與)¶
　(隋書同而其城則屬衛州是衛州宇文周置/共城縣隋置而以共城𨽻衛州則唐制也)¶
城父¶
　亳州縣也(案隋書地理志譙郡下云後魏置南兗州/後周改曰亳州城父屬焉宋曰浚義開皇)¶
　(十八年改舊唐書地理志唐改為亳州城父/仍𨽻焉則亳州乃宇文周置城父縣隋置也)¶
<pb:KR1e0012_WYG_007-46b>¶
上陽¶
　在陕州(案杜佑通典陕州下云漢屬宏農郡後魏置/陕州隋煬帝初州廢唐復置則陜州元魏置)¶
　(也/)¶
南宫¶
　冀州縣(案漢書地理志南宫屬信都國續漢書郡國/志南宫屬安平國統𨽻冀州刺史隋唐俱以)¶
　(信都郡為冀州/南宫仍屬焉)¶
淮陽¶
　今陳州宛丘縣(案杜佑通典漢汝南郡淮揚國之地/隋置陳州煬帝初州廢置淮陽郡唐)¶
<pb:KR1e0012_WYG_007-47a>¶
　(為陳州宛丘屬焉漢淮陽郡故城在今縣西南隋/書也理志宛丘屬淮陽郡後魏曰項開皇初改名)¶
襄城¶
　許州縣(案襄城漢書地理志續漢書郡國志俱屬潁/川郡隋書地理志潁川郡後周曰許州隋後)¶
　(為穎川郡襄仍𨽻川舊唐書/地理志唐復為許州𨽻如故)¶
滕¶
　在徐州(案杜佑通典徐州彭城郡漢為楚國沛郡地/晉立徐州以為重鎮隋改彭城郡唐為徐州)¶
　(滕縣屬焉舊唐書地理/志滕縣古滕國隋志縣)¶
高陵¶
<pb:KR1e0012_WYG_007-47b>¶
　在雍州(案漢書地理志高陵屬左馮翊續漢書郡國/志同杜佑通典今之雍州晉為京兆郡兼置)¶
　(雍州領郡七理於此隋/唐俱為雍州高陵屬焉)¶
隴西¶
　渭州(案魏書地形志/隴西郡屬渭州)¶
東陽¶
　在鄧州南陽(案隋書地理志南陽郡舊置荆州/開皇初改為鄧州南陽縣屬焉)¶
雲中¶
　在幷州榆次縣東北(案漢書地理志榆次縣屬/太原郡續漢書郡國志同)¶
<pb:KR1e0012_WYG_007-48a>¶
南越¶
　廣州(案杜佑通典漢獻帝立南/越為交州孫吴分為廣州)¶
中山¶
　今定州(案魏書地形志魏太祖皇始二年置/安州天興三年改定州中山郡屬焉)¶
濟北¶
　濟州盧縣(案漢書地理志盧縣屬泰山郡續漢書郡/國志屬濟北國隋書地理志濟北郡舊置)¶
　(濟州盧/縣屬焉)¶
汝南¶
<pb:KR1e0012_WYG_007-48b>¶
　今豫州(案宋書州郡志豫州刺/史曹魏治汝南安成)¶
齊國¶
　今青州臨淄縣(案杜佑通典青州漢置北海郡晉為/北海樂安二國之地兼置青州領郡)¶
　(國五理於此/唐為青州)¶
平陸¶
　西河縣(案漢書地理志平陸縣屬/西河郡續漢書郡國志同)¶
膠東¶
　括地象云即墨故城在萊州膠水縣東南六十里即¶
<pb:KR1e0012_WYG_007-49a>¶
　膠東國(案隋書地理志東萊郡下云舊置光州開皇/五年改為萊州統縣九膠水即墨並屬焉)¶
河東¶
　蒲州(案隋書地理志河東郡下云/後魏曰秦州後周改曰蒲州)¶
西河¶
　今汾州(案魏書地形志汾州下云太和十二年置州/治蒲子城孝昌中移治西河西河郡屬焉)¶
南郡¶
　今荆州(案續漢書郡國志南郡屬荆州杜佑/通典晉置荆州領郡十九理南郡)¶
沙丘宛臺¶
<pb:KR1e0012_WYG_007-49b>¶
　在邢州(案隋書地理志開/皇十六年置邢州)¶
鄂¶
　在慈州(案舊唐書地理志隋耿州武徳八/年改為慈州以郡近慈烏戍故也)¶
邘城¶
　在懐州(案魏書地形志懐州/下云永安二年置)¶
牧野¶
　紂南郊地名¶
梁山¶
<pb:KR1e0012_WYG_007-50a>¶
　雍州¶
不窋故城¶
　在慶州(案隋書地理志𢎞化郡下云西魏置/朔州後周廢開皇十六年置慶州)¶
邰¶
　天來入邰炎帝之後姜姓所封周棄外家¶
驪故城¶
　在雍州新豐縣殷時國(案晉書地理志晉初於長安兆郡/置雍州統郡國七新豐屬京)¶
洛水¶
<pb:KR1e0012_WYG_007-50b>¶
　一名漆沮水源出慶州(案尚書孔安國𫝊解又東過/漆沮入于河之文云漆沮二)¶
　(水名亦曰洛水出馮翊北北又案漢書地理志北地/郡歸徳縣下注云洛水出  蠻夷中入河杜佑通典)¶
　(秦北地郡隋文帝置慶州洛源/屬焉漢歸徳縣地也洛水所出)¶
帝王紀云黄帝都有熊¶
　今河南新鄭縣(案漢書地理志/新鄭縣屬河南)¶
虞城¶
　在陜州河北縣(案魏書地形志太和十一年置陜州領郡九/舊唐書地理志陜州平陸縣即隋河北縣)¶
芮城¶
<pb:KR1e0012_WYG_007-51a>¶
　在芮城縣(案舊唐書地理志/芮城屬陜州隋縣)¶
宻須¶
　括地象云隂宻故城在涇州鶉觚縣宻宻氏姞姓在安定¶
　(案魏書地形志涇州領郡五鶉觚屬焉𨽻隨平郡杜佑/通典魏晉安定郡後魏太武帝置涇州盖以涇水為名)¶
酆鎬¶
　相去二十五里在長安南¶
文王陵¶
　在雍州萬年縣西南二十五里畢原上(案杜佑通典/漢京兆尹晉)¶
<pb:KR1e0012_WYG_007-51b>¶
　(為京兆郡兼置雍州領郡國七理于此隋初置雍州/唐仍之萬年屬焉漢有萬年屬左馮翊今在櫟陽東)¶
　(北二十五里櫟陽故城是後周始于長安城/中置萬年縣隋改為大興縣武徳初復舊)¶
曲阜¶
　在魯城中委曲長七八里¶
管¶
　在鄭州管城縣(案杜佑通典虢鄶之地漢置河南郡後/漢因之分置滎陽郡後周改為鄭州隋)¶
　(置管州煬帝初復為鄭州尋廢州置滎陽郡隋書地理/志管城屬滎陽郡舊曰中牟隋開皇十六年析置管城)¶
蔡¶
<pb:KR1e0012_WYG_007-52a>¶
　括地象云豫州北七十里上蔡縣古蔡國周武王封¶
　弟叔度於是蔡縣東十里有蔡山則國名也(案隋書/地理志)¶
　(汝南郡後魏置豫州後周改曰舒州/尋復曰豫州隋為汝南郡上蔡屬焉)¶
桃林¶
　括地象云在陕州桃林縣西山海經云夸父之山其¶
　北有林名桃林廣三百里(案陕州後魏置桃林縣隋/開皇十六年置而隋時桃)¶
　(林尚屬河南郡其以桃林屬陜州則唐初制/也至天寳中以桃林掘得靈符改為靈寳縣)¶
徐¶
<pb:KR1e0012_WYG_007-52b>¶
　括地象云泗州徐城縣北(案漢書地理志徐縣屬臨/睢郡杜佑通典古徐國地)¶
　(後周改為泗州唐亦/為泗州徐城屬焉)¶
奄國¶
　奄州曲阜縣奄里即奄國也(案杜佑通典古少皡之/墟後漢為任城國山陽)¶
　(㤗山郡地兼置兗州領郡國八理於此其以魯郡為/兗州則隋初所置也隋書地理志汶陽縣開皇四年)¶
　(改名/曲阜)¶
商國¶
　括地象云在商州(案杜佑通典西魏洛/州後周改為商州)一説商丘即¶
<pb:KR1e0012_WYG_007-53a>¶
　宋州(案隋書地理志開/皇十六年置宋州)¶
南燕¶
　南燕滑州胙城縣(案隋書地理志開皇九年置杞州/十六年改為滑州胙城屬焉舊曰)¶
　(東燕開皇/十八年改)¶
祭國¶
　國名云祭在河南¶
襃¶
　梁州襃城縣(案杜佑通典秦漢中郡魏末平蜀置梁/州理於此晉宋齊梁元魏並因之晉初)¶
<pb:KR1e0012_WYG_007-53b>¶
　(領郡八後領郡二十宋齊梁同元魏領郡/五隋始以周之漢川郡為梁州襃城屬焉)¶
衛¶
　濮州(案杜佑通典後魏濮陽郡隋文/帝置濮州煬帝初州廢唐復置)¶
平王東徙于洛邑¶
　即王城也平王以前號東都至敬王以後及戰國為¶
　西周¶
王居於汎¶
　音凡括地象云汎城在汝州襄城縣南(案杜佑通典/臨汝郡隋初)¶
<pb:KR1e0012_WYG_007-54a>¶
　(置伊州煬帝初改為汝州後廢州以其地/分屬襄城穎川二郡唐為汝州襄城屬焉)¶
陽城¶
　屬河南武皇后改曰告成(案漢書地理志陽城縣屬/穎川郡續漢書郡國志同)¶
　(杜佑通典河南府下云告城漢陽城縣武太后封/中岳改曰告成舊唐書地理志縣係登封元年改)¶
武城¶
　在員州(案漢書地理志東武城屬清河郡續漢書郡/國志屬淸河國杜佑通典後周為清河郡兼)¶
　(置貝州武城屬焉漢曰東武城盖定/襄有武城同屬趙故此加東字也)¶
樂陵¶
<pb:KR1e0012_WYG_007-54b>¶
　在滄州(案隋書地理志勃海郡下云開皇六年/置棣州大業二年為滄州樂陵屬焉)¶
河陽¶
　在懐州河陽縣(案魏書地理志懐州天安二/年置頜郡二河陽屬河内郡)¶
蓼¶
　在光州(案杜佑通典弋陽郡梁/末置光州唐亦為光州)¶
祁¶
　在并州(案杜佑通典漢武帝置并州領郡九理/晉陽隋始以太原郡為并州祁縣屬焉)¶
汾隂¶
<pb:KR1e0012_WYG_007-55a>¶
　在蒲州(案漢書地理志汾隂在河東郡續漢書郡國/志同杜佑通典兩漢河東郡後魏置雍州後)¶
　(周改為蒲州唐/初仍為蒲州)¶
臨汝¶
　在汝州(案杜佑通典臨汝郡隋初置伊州煬帝初改/為汝州後州廢唐仍為汝州臨汝縣屬焉)¶
舞陽¶
　在許州(案杜佑通典漢頴川/郡後周改曰許州)¶
范陽¶
　在易州(案杜佑通典晉范陽國隋初置昌黎郡後兼/置易州焬帝初州廢置上谷郡隋書地理志)¶
<pb:KR1e0012_WYG_007-55b>¶
　(上谷郡注云開皇元年置易州其屬縣淶水注云舊/曰逎縣開皇元年以范陽為逎更置范陽于此逎縣)¶
　(注云舊范陽居此俗號/小范陽開皇初改為逎)¶
蕭¶
　徐州蕭縣古之蕭國(案杜佑通典漢楚國沛郡地晉/立徐州領郡國七理于此唐為)¶
　(徐州蕭/縣屬焉)¶
九江郡¶
　即夀春(案漢書地理志/夀春屬九江郡)¶
召陵¶
<pb:KR1e0012_WYG_007-56a>¶
　在豫州郾城縣(案杜佑通典郾城屬豫州/有古召陵城在今縣中)¶
葵丘¶
　在曹州考城縣東南一里(案杜佑通典漢梁國地後/周改為曹州隋為濟隂郡)¶
　(唐復為曹州/考城屬焉)又青州臨淄縣有葵丘(案杜佑通典漢/武置青州後漢)¶
　(因之領郡國五理臨淄唐以/北海郡為青州臨淄屬焉)¶
申¶
　在鄧州南陽縣(案隋書地理志南陽郡下云舊置/荆州開皇初改為鄧州南陽屬焉)¶
安邑¶
<pb:KR1e0012_WYG_007-56b>¶
　在絳州(案漢書地理志安邑屬河東杜佑通典漢/河東郡後魏置東雍州後周改曰絳州)¶
沂水¶
　在兗州亦名雩水(案此魯地之沂昭二十五年季孫/請待於沂上以察罪者也酈道元)¶
　(水經注沂水北對稷門亦曰雩門門南隔/水有雩壇壇高三丈曾㸃所欲風舞處)¶
蒙山¶
　在沂州(案杜佑通典漢東海琅琊二郡地後周改為/沂州隋復為琅琊郡唐為沂州費縣屬焉有)¶
　(蒙/山)¶
大野¶
<pb:KR1e0012_WYG_007-57a>¶
　即鉅鹿括地象云大野澤在鄭州(案以杜佑通典攷/之大野在鄆州云)¶
　(在鄭州者誤也漢之鉅鹿郡鉅鹿縣在唐/為邢州平鄉縣此云大野即鉅鹿亦誤)¶
嶧山¶
　在兗州(案杜佑通典兗/州鄒縣有嶧山)¶
沮水¶
　即漢水(案酈道元水經沔水注云沔水一名沮水闞/駰曰以其初出沮洳然故曰沮水也案沔水)¶
　(即漢/水)¶
漆水¶
<pb:KR1e0012_WYG_007-57b>¶
　出岐州普潤縣(案杜佑通典岐州隋初置其/屬有普潤縣隋大業初置)¶
沮水¶
　一名石川水出雍州富平縣(案酈道元水經沮水注/濁水與沮水合分為二)¶
　(水一水東南出即濁水也俗謂之漆水又謂之為漆/沮水其水又南屈更名石川水南入于渭其一水東)¶
　(出即沮水也注于洛州又案舊唐/書地理志富平屬雍  隋縣也)¶
灃水¶
　出鄠縣終南山(案漢書地理志鄠縣屬右扶風/鄷水出東南北過上林苑入渭)¶
汶水¶
<pb:KR1e0012_WYG_007-58a>¶
　出㤗山郡萊蕪縣(案漢書地理志萊蕪縣屬/㤗山郡汶水出西南入濟)¶
伊水¶
　出虢州蠻山(案舊唐書地理志虢州隋為𢎞農鳳林/二郡武徳元年改𢎞農為虢州&KR0235;林為)¶
　(鼎州貞觀八年廢鼎州移虢/州於今治則虢州唐置也)¶
斟尋故城¶
　在青州北海縣(案杜佑通典漢武置十三州青州領/郡國六後復領郡國五理臨淄即唐)¶
　(北海郡也宋置青州領郡國九唐始以益都等縣為/青州又隋書地理志北海縣屬北海郡舊曰下宻大)¶
　(業初/改)¶
<pb:KR1e0012_WYG_007-58b>¶
斟灌¶
　亦青州二國在宋鄭之間¶
寒國¶
　在北海平夀縣東寒亭(案漢書地理志平夀縣屬北/海郡隋時已無此縣杜佑通)¶
　(典青州北海縣/漢平夀縣地)¶
故過鄉亭¶
　在萊州掖縣西北二十里本過國(案杜佑通典兩漢/東萊郡後魏置光)¶
　(州隋改萊州隋書地理志東萊郡舊置/光州開皇五年改曰萊州掖縣屬焉)括地象云倚¶
<pb:KR1e0012_WYG_007-59a>¶
　姓國也¶
彘¶
　在晉州霍邑縣(案魏書地形志晉州下云孝昌中置/唐州建義元年改晉州領郡十二其)¶
　(屬郡永安郡有永安縣隋書地理志臨汾郡下云即/後魏晉州霍邑屬焉後魏曰永安開皇十八年改)¶
下陽¶
　在陕州河北縣(案舊唐書地理志陕州/平陸縣即隋河北縣)¶
蒲城¶
　在隰州(案隋書地理志龍泉郡下云後周置/汾州開皇五年改為隰州蒲縣屬焉)¶
<pb:KR1e0012_WYG_007-59b>¶
東山臯落¶
　在潞州(案隋書地理志杜佑通/典並云潞州後周置)¶
翟¶
　在慈州(案舊唐書地理志隋耿/州武徳八年改為慈州)¶
乾侯¶
　在湘州(案魏書地形志司州下云治鄴城太祖天興/四年置相州天平元年遷都改杜佑通典後)¶
　(周置相州隋時州/廢唐復為相州)¶
北屈¶
<pb:KR1e0012_WYG_007-60a>¶
　在慈州(案杜佑通典慈州所屬吉/昌仵城皆漢北屈縣地)¶
故魏城¶
　在陕州嬴姓國(案魏書地形志太/和十一年置陕州)¶
祊田¶
　在沂州(案杜佑通典漢東海琅琊/二郡地後周改為沂州)¶
防風氏地¶
　在湖州武康縣(案隋書地理志吴郡烏程縣下云舊/置吴興郡隋平陳郡廢仁夀中置湖)¶
　(州大業初州廢杜佑通典隋平陳吴興郡廢後置湖/州因州東有太湖也煬帝初廢唐復置湖州  又案)¶
<pb:KR1e0012_WYG_007-60b>¶
　(杜佑通典武康縣吴名永安晉改武康晉書地理志/武康故防風氏國屬吴興郡隋書地理志屬餘杭郡)¶
　(舊唐書地理/志屬湖州)¶
費¶
　在沂州(案舊唐書地理志杜佑/通典並云費縣屬沂州)¶
孟津¶
　在河陽縣南門外(案漢書地理志河陽縣屬河内郡/舊唐書地理志杜佑通典河陽縣)¶
　(並屬河/南府)¶
黄池¶
<pb:KR1e0012_WYG_007-61a>¶
　在汴州封丘縣(案杜佑通典漢陳留郡後周為汴州/隋廢唐復置汴州封丘屬焉  又案)¶
　(漢書地理志封/丘縣屬河南郡)¶
丹陽¶
　括地象云歸州巴東縣(案舊唐書地理志武徳二年/割䕫州之秭歸巴東二縣分)¶
　(置歸/州)¶
葛¶
　在豫州新蔡縣(案杜佑通典新/蔡縣屬豫州)¶
陸渾¶
<pb:KR1e0012_WYG_007-61b>¶
　在洛州西南(案杜佑通典漢河南郡北齊置洛州唐/初亦為洛州開元元年改為河南府陸)¶
　(渾縣/屬焉)¶
郟鄏¶
　在河南(案杜佑通典河/南縣屬河南府)¶
故王城¶
　周公所築在洛邑¶
郟¶
　今汝州郟縣(案杜佑通典臨汝郡隋煬帝初為汝州/後廢唐復為汝州郟城屬焉漢陕縣也)¶
<pb:KR1e0012_WYG_007-62a>¶
鈞臺¶
　在洛州陽翟(案杜佑通典陽翟縣屬州州/河南府禹所都也有鈞臺)¶
景亳¶
　在宋州北(案隋書地理志開/皇十六年置宋州)¶
塗山¶
　今濠州鐘離縣(案隋書地理志鐘離郡下云後齊曰/西楚州開皇二年改曰濠州鐘離縣)¶
　(屬/焉)¶
踐土¶
<pb:KR1e0012_WYG_007-62b>¶
　在鄭州滎澤縣(案隋書地理志滎陽郡下云舊鄭州/開皇十五年置管州大業初復曰鄭)¶
　(州滎澤/縣屬焉)¶
緡國¶
　在兗州金鄉縣(案杜估通典漢魯郡㤗山山陽三郡/地隋初置兗州煬帝改魯郡唐復為)¶
　(兗州金鄉/縣屬焉)¶
章華臺¶
　在荆州¶
乾谿¶
<pb:KR1e0012_WYG_007-63a>¶
　在亳州城父縣(案杜佑通典亳州下云晉置南兗州/後周改為亳州隋煬帝初州廢唐為)¶
　(亳州城父/縣屬焉)¶
方城¶
　許州葉縣(案隋書地理志頴川郡下云東郡/曰鄭州後周改曰許州葉縣屬焉)¶
棠¶
　揚州六合縣(案杜佑通典隋初始以廣陵郡為揚州/後廢唐為揚州六合縣屬焉楚棠邑也)¶
䢵子國¶
　在安州(案隋書地理志安陸郡下云西魏置安州縂/管府杜佑通典云安陸郡春秋䢵子國唐為)¶
<pb:KR1e0012_WYG_007-63b>¶
　(安/州)¶
唐¶
　括地象云唐鄉故地在隨州(案杜佑通典晉義陽郡/西魏曰隨州隋置漢東)¶
　(舂陵二郡唐/復為隨州)¶
郾城¶
　在豫州¶
堂谿¶
　在豫州郾城¶
<pb:KR1e0012_WYG_007-64a>¶
頓¶
　在陳州南(案隋書地理志淮揚郡下/云開皇十六年置陳州)鄧姫姓也¶
胡¶
　在豫州郾城¶
巢¶
　在廬州(案隋書地理志梁置南/豫州開皇初改為廬州)¶
白¶
　在豫州襃信縣(案杜佑通典襃/信縣屬豫州)¶
<pb:KR1e0012_WYG_007-64b>¶
莒¶
　在宻州(案隋書地理志舊置膠/州開皇五年改為宻州)¶
商於¶
　商在商州商洛縣於在鄧州内郷於林也(案杜佑通/典商洛縣)¶
　(屬商州内鄉縣屬鄧州舊唐書地理志啇洛漢商縣/隋又加洛字内鄉漢淅縣地後周曰中鄉隋曰内鄉)¶
上庸¶
　在房州竹山縣(案杜佑通典隋房陵郡唐武徳初於/竹山縣置房州隋書地理志竹山屬)¶
　(房陵郡梁曰安/城西魏改竹山)¶
<pb:KR1e0012_WYG_007-65a>¶
漢¶
　在漢中郡(案杜佑通典漢中郡秦置二漢/因之唐為梁州或為漢中郡)¶
上黨¶
　澤潞等州(案隋書地理志澤州隋/開皇初置潞州後周置)¶
河外¶
　陕虢等州(案杜佑通典陕州/後魏置虢州唐置)¶
重丘¶
　括地象云曹州城武縣有重丘故城(案隋書地理志/後魏置西充州)¶
<pb:KR1e0012_WYG_007-65b>¶
　(後周改曰曹州隋曰/濟隂郡城武縣屬焉)¶
伊闕山¶
　在洛州(案杜佑通典伊闕縣屬/洛州河南府有洛渾山)¶
圉城¶
　汴州雍丘縣東(案杜佑通典雍丘縣屬汴/州漢圉縣故城在東南)¶
蕭臺¶
　是恒山之别名¶
莒¶
<pb:KR1e0012_WYG_007-66a>¶
　周武王封少昊之後嬴姓於莒¶
即墨¶
　萊州(案隋書地理志東萊郡下云舊置光/州開皇五年改曰萊州即墨縣屬焉)¶
夀春¶
　夀春(案漢書地理志夀春属九江郡隋書地/理志屬淮南郡舊唐書地理志屬夀州)¶
鄴中¶
　相州(案魏書地形志相州/太祖天興二年置)¶
鄫¶
<pb:KR1e0012_WYG_007-66b>¶
　在鄭州新鄭縣東(案杜佑通典新鄭縣/屬鄭州本鄫國之地)詩譜云高辛¶
　氏火正祝融之墟歴官至於周重黎之後鄫仲之國¶
　為鄭武公所滅也¶
鄀¶
　世本云允姓之國昌意降居為侯也在襄州樂鄉縣¶
　也(案隋書地理志襄陽郡下云江左並僑置雍州西/魏改為襄州杜佑通典隋後改為襄陽郡因之樂)¶
　(鄉縣屬焉春/秋郡國地也)¶
綸¶
<pb:KR1e0012_WYG_007-67a>¶
　虞邑洛州嵩陽縣是漢輪氏縣隋改曰嵩陽(案漢書/地理志)¶
　(綸氏屬穎川郡續漢書郡國志輪氏建初四年置亦/屬穎川郡隋書地理志嵩陽縣屬河南郡後魏置曰)¶
　(頴陽開皇十八年改曰輪氏大業元年改曰嵩陽舊/唐書地理志登封隋嵩陽縣初屬洛州開元元年改)¶
　(為河/南府)¶
鄫¶
　在沂州承縣(案舊唐書地理志承縣/屬沂州武徳四年置)¶
邾故城¶
　在兗州(案杜佑通典鄒縣屬兗/州故邾國城在縣東南)¶
<pb:KR1e0012_WYG_007-67b>¶
羑里¶
　在相州湯隂縣北(案漢書地理志湯隂屬河内郡有/羑里城西伯所拘也續漢書郡國)¶
　(志同舊唐書地理志杜/佑通典湯隂並屬相州)¶
崇國¶
　在雍州西南鄠縣東故鄷宫是(案漢書地理志鄠縣/屬右扶風續漢書郡)¶
　(國志同杜佑通典鄠縣屬雍/州京兆府殷之崇國在其界)¶
宻國¶
　姬姓國畿内國宣王滅之¶
<pb:KR1e0012_WYG_007-68a>¶
無棣¶
　在滄州無棣縣南無棣溝是(案隋書地理志渤海郡/下云開皇六年置棣州)¶
　(大業二年改滄州無棣縣/屬焉縣係開皇六年置)¶
蒲姑¶
　在青州愽昌縣(案隨書地理志愽昌縣屬北海郡/舊唐書地理志愽昌縣屬青州)¶
紀國¶
　在青州夀光縣(案隋書地理志夀光縣屬北海郡/舊唐書地理志夀光縣屬青州)¶
堂阜¶
<pb:KR1e0012_WYG_007-68b>¶
　在兖州句陽縣阜高三尺周百歩(案杜土地名云東/莞蒙隂縣西北有)¶
　(夷吾亭古堂阜也杜佑通典沂州新㤗縣下云漢蒙/隂縣古城在今縣東南堂阜在縣東案東莞前漢屬)¶
　(琅琊郡後漢屬琅琊國即唐之沂州琅琊郡是也漢/書地理志句陽縣屬濟隂郡續漢書郡國志同晉書)¶
　(地理志屬濟陽/郡隋唐無此縣)¶
郯¶
　音炎少昊之後嬴姓之國屬東海郡¶
譚¶
　在齊州南平陵縣(案後魏書地形志云齊州皇興/三年置領郡六平陵屬濟南郡)¶
<pb:KR1e0012_WYG_007-69a>¶
遂城¶
　在兗州¶
柯¶
　在濟州東阿縣(案隋書地理志濟北郡下云舊置濟/州東阿縣屬焉杜佑通典唐改濟北)¶
　(郡為濟州東阿仍屬濟/州春秋時齊之柯邑)¶
鄄¶
　音絹在濮州(案杜佑通典鄄城/漢舊縣屬濮州)¶
山戎¶
<pb:KR1e0012_WYG_007-69b>¶
　今夷國是¶
孤竹城¶
　在平州盧龍縣(案隋書地理志北平郡舊置平州盧/龍屬焉縣本名新昌開皇十八年改)¶
流沙¶
　括地象云居延海在甘州(案杜佑通典漢張掖郡西/魏置西凉州尋改為甘州)¶
　(唐亦為甘州張掖縣屬焉/漢居延縣城在縣東北)地理志云居延縣居延澤¶
　在東北古文以為流沙(案此漢書地理志之文/也居延縣漢屬張掖郡)¶
東虢國¶
<pb:KR1e0012_WYG_007-70a>¶
　一名武牢亦鄭之制邑漢之成臯縣¶
杞¶
　汴州雍丘縣故杞國城是(案杜佑通典雍丘/縣屬汴州故杞國)¶
洮水¶
　一名涑水出絳州(案酈道元水經涑水注云洮水出/清野山西合涑水則涑水殆洮水)¶
　(之兼/稱也)¶
靡筓山¶
　括地象云一名磨筓山亦云馬頭山在蔚州飛狐縣¶
<pb:KR1e0012_WYG_007-70b>¶
　(案杜佑通典蔚州後周置飛狐/縣隋置隋屬上谷郡唐屬蔚州)趙襄子既殺代王迎¶
　其子代王夫人曰以弟侵夫非仁也以夫怨弟非義¶
　也磨筓自殺遂以名焉¶
中牟¶
　在河北¶
崆峒山¶
　在原州高平縣(案魏書地形志原州正光五年置領/郡二高平縣屬高平郡杜佑通典高)¶
　(平縣唐屬原州有笄/頭山一名崆峒山)¶
<pb:KR1e0012_WYG_007-71a>¶
應城¶
　在汝州魯山縣(案杜佑通典唐書/魯山縣屬汝州)¶
平州¶
　在汾州介休縣西(案杜佑通典唐時/介休縣屬汾州)¶
濟南城¶
　在淄州(案隋以漢之濟南郡及甾州國地分置齊州/及淄州煬帝并為齊郡唐初為齊州乾元元)¶
　(年復分齊/州置淄州)¶
郕¶
<pb:KR1e0012_WYG_007-71b>¶
　在濮州雷澤武王封季載於郕(案杜佑通典唐置雷/澤縣属濮州古郕伯)¶
　(國/也)¶
韋國¶
　在滑州北三十里白馬縣南有韋城(案杜佑通典隋/以漢東郡地為)¶
　(滑州唐因之/白馬縣屬焉)¶
淮陽¶
　今陳州(案隋書地理志淮陽郡開皇十六年/置陳州杜佑通典唐為陳州淮陽郡)¶
漢中¶
<pb:KR1e0012_WYG_007-72a>¶
　梁州(案舊唐書地理志唐以漢川郡/為梁州天寳元年改為漢中郡)¶
千畝¶
　晉州岳陽縣(案隋書地理志後魏置晉州隋改臨汾/郡岳陽縣屬焉後魏置曰安澤大業初)¶
　(改/)¶
謝城¶
　在兗州龔丘縣(案隋書地理志魯郡舊兗州龔丘/屬焉後齊曰平原開皇十六年改)¶
費¶
　在沂州(案漢書地理志費縣屬東海郡杜佑/通典唐制費縣屬沂州古魯費邑)¶
<pb:KR1e0012_WYG_007-72b>¶
菟裘¶
　在兗州泗水縣(案隋書地理志泗水屬/魯郡開皇十六年置)¶
三脊茅¶
　辰州盧溪縣南有苞茅山(案隋書地理志沅陵郡下/云開皇元年置辰州舊唐)¶
　(書地理志武徳四年置辰州盧/溪屬焉武徳三年分沅陵縣置)武陵記云山際出茅¶
　有刺三脊¶
如越¶
　今蘓州西南三十五里横山南有魯都村村内有城¶
<pb:KR1e0012_WYG_007-73a>¶
　哀公居之(案隋書地理志陳置吴/州隋平陳改曰蘓州)¶
河内¶
　古帝王都多在河東北故呼河北為河内¶
　¶
　¶
　¶
　¶
　¶
<pb:KR1e0012_WYG_007-73b>¶
　¶
　¶
　¶
　¶
　¶
　¶
　¶
　春秋釋例巻七¶
